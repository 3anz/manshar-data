{"id":2066,"guid":"244ZwaWSll9gaa9ZryJg4Q","title":"لما اتقابلنا بالهندي","tagline":"لمن يؤمنون بأن الاختلافات تتجاذب","published_at":"2015-08-16T21:44:25.227Z","published":true,"updated_at":"2017-02-23T05:53:07.148Z","slug":"لما-اتقابلنا-بالهندي","publication_slug":null,"recommendations_count":0,"comments_count":0,"pickabilities_count":0,"reading_time":5,"current_user_can_edit":null,"json_model":null,"created_at":"2015-08-16T21:01:25.489Z","followers_count":0,"hotness":341.0,"body":"<p class=\"guid-tagged\" title=\"6bbf4af7-395e-4952-8317-cb714a2bd986\">الفيلم ده ترجمة اسمه \"عندما التقينا\".. \r\nالفيلم ده واحد من افضل انتاجات السينما الهندية وحتى اللي مبيحبوش الأفلام الهندي لما شافوه عجبهم..</p><p class=\"guid-tagged\" title=\"efd0ff52-e22c-4408-850e-99fd9f5afef2\">الفيلم بيحكي قصة شاب اسمه \"أديتيا\" غني جدا، باباه صاحب شركة اتصالات كبيرة، ومامته سابت باباه من زمان واتجوزت واحد تاني بتحبه.. </p><p class=\"guid-tagged\" title=\"30b0cc44-50d2-4c17-a057-51e66371f6f2\">المهم الفيلم بيدأ بأديتيا وهو بيعاني من صدمة عاطفية بعد ما حبيبته اتجوزت وسابته فبيسيب شغله وعربيته وحتى فلوسه وبيروح يركب القطار من غير هدف ولا مكان محدد يروح له.. أول ما بيركب القطار بيقابل بنت بالصدفة اسمها \"جيت\".. بنت رغاية جدا ومرحة جدا بتركب القطار متأخرة وبتاخد كل مشاكلها بهزار، لحظه إنها قعدت في الكرسي اللي قدامه في القطار وقعدت ترغي معاه في كل حاجة عن حياتها حتى إنها حكت له عن حبيبها اللي عايز تهرب من أهلها عشان تتجوزه!</p><p class=\"guid-tagged\" title=\"87a54fa8-3de7-4e87-96a3-e26b74c2bd02\">أديتيا بما إنه مخنوق ومصدوم عاطفيا بيبقى مش طايق صوتها حتى.. فبيحاول ينزل من القطار، في الأول هي بتفتكره عايز ينتحر وبتفضل تحاصره وتروح وراه في كل مكان عشان تمنعه من الانتحار، لحد ما بينجح في إنه ينزل من القطار فعلا فبتنزل هي وراه ! والقطار بيفوتهم هم الاتنين.. </p><p class=\"guid-tagged\" title=\"1563085a-cb87-401a-a867-2f0de63d644e\">&nbsp;هو معندوش مشكلة لأنه أصلا مالوش هدف معين لكن هي سابت شنطها في القطار وكانت راجعة بيتها بيه فلازم تركبه تاني.. \r\n\r\nبتحصل مفارقات كتير المهم في الآخر إن \"جيت\" بترمي نفسها على \"أديتيا\" بتحمله مسئولية نفسها غصب عنه وإنه لازم يوصلها لأهلها لأن القطار فاتها بسببه!</p><p class=\"guid-tagged\" title=\"efd1c6af-5428-48fd-b1fd-c60f92694240\">في وسط انشغاله بهمها وكلامها بيتعرف عليها أكتر وبيعرف قد إيه هي طفلة وبريئة لدرجة إنها بتتكلم بتلقائية ومبتفهمش نوايا الناس، ورغم كدة عندها ثقة غير محدودة في نفسها حتى إنها كانت بتقوله \"أنا احسن واحدة اعرفها\"، وهو بيحكيلها عن حبيبته اللي سابته وهي بتساعده ينساها بطريقتها الطفولية وبتقوله \"يحرق صورتها ويرميها في الحمام!\"&nbsp;</p><p class=\"guid-tagged\" title=\"cc88ad72-e615-4351-9819-a435ad402ad4\">الولد الكتوم اللي مكانش عايز يتكلم مع حد حكي للبنت الرغاية دي عن كل حاجة في حياته وإنه بيحب الموسيقى، وعن إن موضوع إنفصال أمه وأبوه أثر عليه.. وهي كانت بتحل مشاكله بطرق بسيطة جدا وطفولية جدا من غير ما تهتم لكلام اي حد ولا حتى لنتايج تصرفاتها..&nbsp;</p><p class=\"guid-tagged\" title=\"805f1dda-66ed-4b04-93da-819b02e6d273\">*أديتيا* بيرجع *جيت* بيتها، وهي بتعرف اهلها عليه على إنه صديق، لكن طبعا أهلها بيشكوا فيه إنه على علاقة بيها.. بعد ايام أهلها بيخططوا لجوازها وهي بتقرر تنفذ خطة هروبها لحبيبها، وطبعا بما إن *أديتيا* معاها فلازم تاخده مش هتسيبه لأهلها، وفعلا بتصحيه من النوم وتقوله يلا عشان أنا هاهرب وأنت لازم تيجي معايا..</p><p class=\"guid-tagged\" title=\"e3d2ea86-f581-4909-8ee0-060ae0947bd5\">بيساعدها على الهرب وفي الوقت ده بيسألها هو حبيبها هيستناها فين؟ فبتقوله إنه ميعرفش اصلا إنها هتهرب وتجيله! أديتيا بيتجنن ويقولها ازاي تهربي عشان واحد ميعرفش اصلا إنك هتروحيله! ازاي مبتعمليش حساب لنتايج تصرفاتك كدة! فبتقوله إن \"الحياة هي لعبتها المفضلة\" وإنها لو حسبت كل حاجة هتفقد متعتها! فبيسكت لأنه عارف إنه طول عمره بيحسبها وطول عمره مش سعيد، ومحسش بالسعادة غير لما عرفها بتلقائيتها..</p><p class=\"guid-tagged\" title=\"94b78357-39c0-4310-8f69-c5adef890f46\">وهم في طريقهم لحبيبها *جيت* بتسأل *أديتيا* : \"هو اللي انا باعمله ده غلط؟\" فبيقوم هو بدور الصديق المريح اللي كلنا بنسأله عشان نسمع اللي عايزين نسمعه، وبيقولها : \"آه.. هو غلط!.. بس انتي قلتي إن الحب مفيهوش صح وغلط.. اعملي اللي قلبك بيقولك عليه\"..</p><p class=\"guid-tagged\" title=\"031fcf05-5ba2-4821-9e59-aae3b416d443\">بتوصل *جيت* لمكان حبيبها فبيستعد *أديتيا* إنه يمشي..هي بتكون عايزاه يتعرف على حبيبها، لكن هو بيفضل إنه يبعد...</p><p class=\"guid-tagged\" title=\"6c35fda3-0be9-445f-a7bd-b192d739712b\">بعد ما سابها اكتشف إنها كانت سبب في إنه لسة عايش وإنه عاش معاها سعادة محسش بيها طول عمره، بيرجع شغله ويعمل شريحة اتصالات جديدة باسم *جيت* للناس اللي بتحب تتكلم كتير! ^-^&nbsp;<br>وبيرجع يمارس هوايته في الموسيقى، بيتخيل إنها معا في كل لحظة وكل خطوة، بيتكلم ويتصرف ويحل مشاكله بطريقتها! بيتحول لنسخة منها من غير ما يحس..</p><p class=\"guid-tagged\" title=\"19d42c34-6fd1-4302-af14-34cc074bc7d6\">بعد فترة بيلاقي اهلها رايحينله الشركة بعد اصدار الشريحة الجديدة اللي باسم *جيت* وبيقولوله فين بنتنا؟ أنت هربت معاها ومخبيها.. طبعا هو بيتصدم لأنها قالت له إنها هتتجوز حبيبها وترجع لأهلها على طول عشان يسامحوها، لكن هي مرجعتش!! فبيوعدهم إنه هيرجعها لبيتها في اقرب وقت..</p><p class=\"guid-tagged\" title=\"3efe3dea-d250-45f6-b03d-0853632d98b9\">هو ميعرفش سبب عدم رجوعها، وميعرفش وعده ليهم ده ممكن يتنفذ ولا لأ.. بس احساسه بالمسئولية نحيتها خلاه يوعدهم، وفعلا راح لمكان حبيبها يسأل عليها وكانت المفاجأة...</p><p class=\"guid-tagged\" title=\"72763cbe-03cf-4e35-9c0d-ec3c1b1c0df1\">*أديتيا* قابل حبيب *جيت* اللي هربت عشانه ولما سأله عنها قاله إنه ميعرفش طريقها! وقاله إزاي؟ دي هربنت من أهلها وجاتلك، قاله وأنا قلتلها إني مش هاقدر اتجوزها وقلتلها ترجع! وانتقد تصرفاتها الطفولية وإنها مبتحسبش حاجة قبل ما تتصرف، ساعتها *أديتيا* زعل واتعصب وقاله إنه أحقر إنسان شافه في حياته! عشان يطرد واحدة حبته وهربت من أهلها عشانه..</p><p class=\"guid-tagged\" title=\"136b5e30-1da4-4ad7-ba4d-b3d553c71e9e\">وفضل أديتيا يدور عليها في المدينة لحد ما شافها صدفة داخلة سكن راهبات، المرة دي مكانتش *جيت* اللي عرفها، كانت حزينة وبائسة وماشية ببطء، جري عليها وراح يتكلم معاها.. لما شافته فرحت كانها شافت ملاك هينقذها من بؤسها لكن لما قالها إنها لازم ترجع لأهلها خافت ورفضت وقالتله يسيبها لوحدها وميحملش نفسه حملها التقيل، ساعتها هو زعق لها وقالها \"يا مجنونة أنا كل اللي وصلتله دلوقتي بسببك أنتِ\"&nbsp;</p><p class=\"guid-tagged\" title=\"c7642b34-e2cb-438f-be25-28fe274dd76e\">وفعلا بياخدها ويستعدوا يرجعوا لأهلها، من كلامهم مع بعض بتبين *جيت* قد إيه رف حبيبها ليها كسرها وهز ثقتها في نفسها وحسسها إنها غبية وبرائتها وصلت لحد الغباء، فبيحاول أديتيا إنه يخرجها من حزنها زي ما خرجته من حزنه بنفس الطريقة، بيقولها يلا نحرق صورة حبيبك ونرميها، فبتقوله بس أنا معنديش صور له!! فبيقولها خلاص نكلمه في التليفون واشتميه وخدي بتارك منه! وفعلا بيطلبه وبيديها السماعة ويشجعها لحد ما بتنفجر فيه وتشتمه بكل اللي جه على بالها من شتايم! :D</p><p class=\"guid-tagged\" title=\"7c0214b4-e79e-4bd2-8381-9e972e9b9a47\">كعادة كل القصص لما تفت عليه لزق.. لما شتمته فضل يحاول يقابلها ويكلمها ويقولها إنه غلطان وعايز يتجوزها.. في الوقت ده أديتيا بيكون اتاكد إنه بيحبها، لكن بيقنعها إنها تدي حبيبها القديم فرصة بردو..</p><p class=\"guid-tagged\" title=\"91ada690-c8e4-40a1-8f17-323e732b4eba\">بتقابل حبيبها القديم وبيطلب منها الجواز، بترجع لأديتيا وتحكيله فبيقولها قلبك بيقول إيه؟ بتقوله مش عارفة! فبيقولها انها كانت بتحبه ودلوقتي هو عقل وإنها لو غيرت رأيها في اي وقت ممكن تسيب حبيبها وتروحله هو!&nbsp;</p><p class=\"guid-tagged\" title=\"31b2a24f-fdff-4305-9802-e391470a7fa7\">بيرجعوا لأهلها هم الـ3 هي و أديتيا وحبيبها، طبعا أهلها مقتنعين إن اديتيا هو جوزها فبيحروا لفرح كبير ليهم وبيفضل حبيبها زي القرطاس عايزهم يفهموا اهلها إنه هو العريس، لكن *جيت* بتفضل ساكتة، هو كمان بدأت تحب *أديتيا* ومش بس كدة بقت شبهه في طريقته واسلوب حياته..</p><p class=\"guid-tagged\" title=\"abb4c083-b667-4149-9e03-78daf64539cd\">ليلة الفرح كانت هي قلقانة جدا مش عارفة هتقول ايه لأهلها، فأديتيا بيقولها.. إيه اللي في وشك ده!!! بتتخ وتقوله إيه؟ بيقولها تكشيرة! مش لايقة عليكي.. انا متعود على ضحكتك، اضحكي في وش المشاكل وهي تتحل.. ساعتها بتقوله إنت بقيت نسخة مني!&nbsp;</p><p class=\"guid-tagged\" title=\"69eff98d-7cfd-4424-ac55-525413e5ebc2\">يوم الفرح بيقولها إنه هيمشي ويسبها هي وحبيبها القديم وساعتها أهلها هيفهموا الحقيقة.. وفعلا في الوقت اللي بيمشي فيه بتفتكر هي كل حاجة بينهم فبتلاقي إن في حاجة بتغلي جواها إنها تجري وراه، هتسيب حبيبها القديم وتجري علي *أديتيا* تلحقه قبل ما يسافر وبتلحقه وتحضنه جاااااامد وبتقوله إنها لما شافته ماشي حست نفس إحساس القطار وهو بيفوتها.</p><hr contenteditable=\"false\"><p class=\"guid-tagged\" title=\"5ecd4840-9d78-4e0a-bb20-c25391f7e04a\">الفيلم بمشاهده بتفاصيله بأغانيه قريب جدا من قلبي.</p>\r\n      ","articles":[{"id":2058,"guid":"yTGI692uQ0ZJX08R5WNTPw","title":"أُم مجدي لا تأكل الجيلي كولا","tagline":"قتلوا العيال..","published_at":"2015-08-14T21:01:05.007Z","published":true,"updated_at":"2017-02-23T05:53:07.072Z","slug":"أم-مجدي-لا-تأكل-الجيلي-كولا","publication_slug":null,"recommendations_count":0,"comments_count":0,"pickabilities_count":0,"reading_time":2,"thumbs_srcs":[],"thumbs_srcsets":[],"user":{"id":745,"name":"Cherin Gamal","published_articles_count":56,"nickname":null,"thumb_url":"https://api.manshar.com/media/W1siZiIsIjIwMTcvMDUvMTMvMTMvNDEvMjAvMGRmY2I5ZDMtNWQ4Yi00MmE1LTgxNmUtNWNiMjYxNjJkZTRkLzE3OTY1NjQyXzc0OTUyMDkwNTIyOTQyN184MTEzNTA3NF9uLmpwZyJdLFsicCIsInRodW1iIiwiNDAweDQwMCMiXV0/17965642_749520905229427_81135074_n.jpg","followed_by_current_user":null,"follows_current_user":null,"current_user_pickability":null},"publication":null,"followed_by_current_user":null,"current_user_pickability":null,"topic":{"id":25,"title":"سرد ذاتي","category":{"id":6,"color":"#aa1133"}}}],"user":{"id":1254,"name":"Aliaa Al-Muhammady","published_articles_count":27,"nickname":"AliaaMuhammady","bio":"أنا طير ضعيف الجناح.. بيحب يعبر عن نفسه بالشخبطة والكتابة المفركشة.","created_at":"2015-06-09T01:04:10.559Z","admin":false,"editor":false,"comments_count":11,"recommendations_count":7,"followers_count":74,"following_users_count":2,"created_nickname_at":null,"pickabilities_count":1,"avatar_url":"https://api.manshar.com/media/W1siZiIsIjIwMTcvMDQvMjUvMTcvMzgvMTQvZGEwNzBhYzctMThhMC00YThjLTgzZjItNzk4ZGUwMmI0NTkwL3BpY3R1cmUiXV0/picture","thumb_url":"https://api.manshar.com/media/W1siZiIsIjIwMTcvMDQvMjUvMTcvMzgvMTQvZGEwNzBhYzctMThhMC00YThjLTgzZjItNzk4ZGUwMmI0NTkwL3BpY3R1cmUiXSxbInAiLCJ0aHVtYiIsIjQwMHg0MDAjIl1d/picture","followed_by_current_user":null,"follows_current_user":null,"current_user_pickability":null,"profiles":{"facebook":{"uid":"10206940332774655","provider":"facebook","nickname":null},"twitter":{"uid":"198491245","provider":"twitter","nickname":"AliaaMuhammady"}},"cover_url":"https://api.manshar.com/media/W1siZiIsIjIwMTcvMDQvMjUvMTcvMzgvMTQvZGEwNzBhYzctMThhMC00YThjLTgzZjItNzk4ZGUwMmI0NTkwL3BpY3R1cmUiXSxbInAiLCJ0aHVtYiIsIjE5MDB4MTIwMCMiXV0/picture"},"publication":null,"topic":{"id":57,"title":"فنون","articles_count":23,"followers_count":2,"pickabilities_count":0,"created_at":"2015-03-19T07:44:19.296Z","updated_at":"2015-03-19T07:44:19.296Z","category":{"id":6,"title":"فن وأدب","color":"#aa1133","icon_cssclass":"fa-paint-brush","created_at":"2015-02-02T04:52:32.322Z","updated_at":"2015-02-28T07:29:10.301Z","articles_count":795,"topics_count":265,"description":"فن وأدب","followers_count":15,"original_image_url":"https://api.manshar.com/media/W1siZiIsIjIwMTUvMDIvMDIvMDQvNTIvMzIvOTMvUm9vZl9oYWZlel90b21iLmpwZyJdXQ","followed_by_current_user":null,"image_thumb_url":"https://api.manshar.com/media/W1siZiIsIjIwMTUvMDIvMDIvMDQvNTIvMzIvOTMvUm9vZl9oYWZlel90b21iLmpwZyJdLFsicCIsInRodW1iIiwiODB4ODAjIl1d","icon_url":null},"followed_by_current_user":null},"followed_by_current_user":null,"current_user_pickability":null,"tags":[{"id":52,"title":"فنون","slug":"فنون","articles_count":0,"followers_count":0,"pickabilities_count":0,"followed_by_current_user":null,"current_user_pickability":null}]}