{"id":1383,"guid":"xIRy5iT9C7lRB2j6w6urvw","title":"أنا والتعليم وهناك","tagline":"كيف تركت منظومات التعليم كي أتعلم","published_at":"2015-05-01T18:45:06.068Z","published":true,"updated_at":"2017-02-23T05:52:53.135Z","slug":"أنا-والتعليم-وهناك","publication_slug":null,"recommendations_count":0,"comments_count":0,"pickabilities_count":0,"reading_time":5,"current_user_can_edit":null,"json_model":null,"created_at":"2015-05-01T18:42:24.139Z","followers_count":0,"hotness":279.0,"body":"<p class=\"guid-tagged\" title=\"43645d62-90a0-4a60-a1d8-e13bc675f4b5\">هذه\r\n تدوينة نشرتها قبلا على مدونتي في الثاني والعشرين من ديسمبر عام 2006. \r\nبعدها تركت الجامعة نهائيا، وصرت أتعلم خارج المنظومة الرسمية للتعليم.</p><p class=\"guid-tagged\" title=\"eedb6ccf-7151-4751-a262-4c9e88a0607d\">وكان تركي للجامعة هو بداية اكتشافي -بالطريقة الصعبة- للمعنى الحقيقي لمقولة \"إسحق عظيموف\":</p><blockquote class=\"guid-tagged\" title=\"bd127b21-cfaf-400b-b1de-21b8e9ca0d01\">التَّعَلُّم الذاتي -كما أؤمن بحزم- هو النوع الحقيقي الوحيد من التَّعَلُّم</blockquote><p class=\"guid-tagged\" title=\"a2c348d3-f5f8-4e19-af00-150d5952b761\">وبداية حقيقية للجزء المثير من حياتي في هذه الدنيا.</p><p class=\"guid-tagged\" title=\"034a5f66-5373-42be-98dd-d8563b2371ff\">الصورة\r\n المصاحبة للمقال هي صورة من أغنية \"Another brick in the wall\" للفرقة \r\nالعظيمة Pink Floyd، التي تنتقد مناهج وطرق التعليم البالية.</p><p class=\"guid-tagged\" title=\"24c18c14-5913-43fb-a413-49be7c4edda1\">أترككم مع نص التدوينة.</p><p class=\"guid-tagged\" title=\"b0bebc48-4e79-47df-8544-03af08e5ebb9\">يحكى أنه قبل سبعة عشر قرنا من الزمان (إلا 1685 سنة تقريبا!) كان هناك طفل \r\nيدعى مصعب في بلاد تدعى مصر يدرس بالصف الثاني من الحضانة المعروف بالكود \r\nالحركي (KG 2) ...</p><p class=\"guid-tagged\" title=\"223d281d-b7a3-49c5-9c79-e56efbcb85db\">كانت دراسته هادئة إلى أن قررت أسرته أن ينتقلوا \r\nإلي بيت آخر، وبالتالي اضطر والده أن ينقله لمدرسة جديدة بجوار المنزل \r\nالجديد، وحيث أن KG 2 كانت أعلى في مصاريفها من الصف الأول الابتدائي فقد \r\nاستغل مدير المدرسة الجديدة (الشرير) أن الطفل كان أصغر بشهرين أو ثلاثة من\r\n الصف الأول الابتدائي وألحقه ثانية بـKG 2!!\"</p><p class=\"guid-tagged\" title=\"9a3d5ede-631a-4b95-8ff6-9591fff69146\">آه والله دي بدايتي!</p><p class=\"guid-tagged\" title=\"3021235f-f401-40d9-b59d-75e424b89d58\">حتى أي حد على الماسينجر (أو على الطبيعة) بيسألني عن تاريخي الدراسي أقول له \"دي قصة طوييييييييييييلة تعود إلى KG 2\" وما يصدقنيش!</p><p class=\"guid-tagged\" title=\"6bb046db-34f5-43dc-aa46-f94bd4976017\">ما\r\n علينا.. وصلت لغاية الصف الثالث الابتدائي متأخر سنة بسبب العملة المنيلة \r\nبتاعت اسمه ايه ده، وفي التيرم الثاني (كان فاضل شهرين أو تلاتية على \r\nالامتحانات تقريبا) والدي قرر إنه يسافر يشتغل برة..</p><p class=\"guid-tagged\" title=\"40e9606c-e918-46f0-ba48-9b1faede36c7\">سافرنا باكستان\r\n واستقرينا في العاصمة إسلام آباد اللي فيها الجامعة الإسلامية العالمية \r\nاللي والدي رحمة الله عليه كان بيدرس فيها شريعة وقانون (أصله خريج دار \r\nعلوم)..</p><p class=\"guid-tagged\" title=\"1fb4e09a-e63a-4ede-8e38-302253a44020\">في نفس هذه السنة -اللي كان فاضل فيها شهرين- بابا قدم لي في السفارة المصرية علشان أمتحن خامسة ابتدائي!</p><p class=\"guid-tagged\" title=\"db930473-3326-4471-af84-5a36ad79955b\">ولأن\r\n الامتحانات كانت من منازلهم الوضع ما عجبش بابا، فراح مقدم لي في معهد \r\nيمني (سنة رابعة ابتدائي) وكانت مواده تقيلة أوي أوي، أنا فاكر إننا أخدنا \r\nكتاب \"أجرومية\" –نحو يعني- فيه كل النحو اللي أخدته في مصر لغاية أما \r\nاتخرجت من ثانوي، وفيه حاجات كمان ما قابلتهاش!</p><p class=\"guid-tagged\" title=\"893701c2-fb2d-4ebe-b909-d82b17556364\">المعهد اليمني كمان كان من منازلهم!</p><p class=\"guid-tagged\" title=\"8d615d54-b670-4a20-be8f-dc6e43b88219\">ولذلك قرر أبي أن يلحقني بمدرسة باكستانية، وبالفعل ذاكرت التلات مناهج وجبت ساعتها متوسط 92 %... آه بجد..</p><p class=\"guid-tagged\" title=\"7729d0a7-a180-4cd0-83d4-8a7d4e2b719e\">التلات سنين اللي بعد كده (من أولى لتالتة إعدادي مصري) عديت على حاجات كتيييييييييييييير أوي أوي..</p><p class=\"guid-tagged\" title=\"a1067e49-4541-4fd0-a0ef-b03aa26e6ab2\">قعدت\r\n تيرم ونص في معهد أزهري -مش فاكر في سنة كام-، وسنتين في مدرسة سعودية، \r\nبالإضافة لامتحانات السفارة بكل تأكيد وكذلك مدرستين باكستانيين أخريين!</p><p class=\"guid-tagged\" title=\"94531c26-b685-44aa-8b68-41bfaebe7ebf\">وأنا\r\n في تانية إعدادي أصبت بمرض الصفراء (التهاب كبدي وبائي A) و يادوب ذاكرت \r\nقبل الامتحانات بتلات أسابيع لما كنت خفيت والحمدلله ربك ستر..</p><p class=\"guid-tagged\" title=\"8777e218-0014-463b-8b52-b73489d33eb5\">وأنا\r\n في تالتة إعدادي مصري –ركز أوي هنا- كنت بآخد ثانوية عامة بريطاني (GCE) \r\nفي مدرسة تركيا عاملاها في باكستان! كانوا على سنتنا لغوا الـGCE ونزلوا \r\nنظامين أسهل GCSE و IGCSE بس مدرستنا أبت إلا أن تدرس GCE اللي كان أكثرهم \r\nشمولا وصعوبة، ولسة معايا كتب منها لغاية دلوقتي، ما تستغربوش .. أصل هم \r\nهناك بيعاملوك على مستواك العقلي مش سنك زي بلدنا الموقرة مصر، وكانوا \r\nبيقولوا لي : \"لغتك الإنجليزية ضعيفة –اللغة بتاعت التعليم في كل مدارس \r\nباكستان اللي حضرتها كانت انجليزي- .. علشان كده مش هنعرف نطلعك أكتر من \r\nكده بس أنت عقلك يجيب\"، بس للأسف رجعنا مصر قبل شهر من الامتحانات وإلا كنت\r\n هأبقى واخد ثانوية وأنا عندي 14 سنة!</p><p class=\"guid-tagged\" title=\"ced9e784-ed2e-4813-8158-df48caf86539\">رجعنا مصر، و حصلت شوية ظروف \r\nملخبطة كتير، ووالدتي توفيت والظروف اتلخبطت أكتر، المهم دخلت المدرسة \r\nمتأخر شهر ونص تقريبا علشان كان بابا مشغول في دخول بقية إخواتي المدارس \r\nوأنا كنت بأساعده..</p><p class=\"guid-tagged\" title=\"1cba05b1-b537-4d43-8d13-897f148cbcd6\">بعد خناقة بين بابا ومدير \"أحمد لطفي السيد \r\nالثانوية بنين\" اتقر بي المطاف في فصل أولى أول (1/1 ث) \"أحمد بهجت فتوح \r\nالثانوية بنين\"، وهنا ابتدوا يعاملوني على إني كائن فضائي، وكان في مدرسين \r\nما يتنسوش أبدا، أستاذة \"هالة\" مدرسة الإنجليزي اللي كانت بتحلف بي \r\nوبتتباهي بي وسط بقية أولى، و الأستاذة \"ليلى\" ربنا يـ.. وللا بلاش بتاعت \r\nالرياضيات اللي كانت مستقصداني مش عارف ليه!</p><p class=\"guid-tagged\" title=\"23cedc9a-c397-49e7-a45f-87ccd0b74a69\">طلعت تانية ثانوي (فصل \r\nتانية أول)، ولأن امتحانات تانية كانت جاية لناس بتحفظ من غير ما تفهم، \r\nولأني ما بأحبش أحفظ من غير ما أفهم ولأني ما ذاكرتش غير آخر شهر بس جبت 89\r\n % تقريبا –يعني ما كنتش أحصل هندسة حلايب وشلاتين!!- ولأني كمان كنت مشترك\r\n في الصحافة المدرسية وبأزوغ من بعض الحصص المملة! المهم عدت على خير ودخلت\r\n فصل تالتة أول!</p><p class=\"guid-tagged\" title=\"71b904a7-3586-49ed-a630-44a126fd7c5c\">كنت أقل واحد جايب مجموع في الفصل، كان معايا ناس \r\nجايبة 98 % وأرقام فلكية أخرى! –مش فلكية أوي بس بالنسبة لمستوى المدرسة- \r\nوكانوا بيتريقوا علي أوي جدا! أنا اتعلمت الدرس كويس من تانية ثانوي فذاكرت\r\n المرة دي آخر شهر وأسبوع ودخلنا الامتحانات.. كانت جاية لناس بتفهم، بتقول\r\n لنا تعالوا فكروا.. شغلوا عقلكم! دفعة تالتة في المدرسة كانت 1500 بني \r\nآدم، 10 منهم فصل مجموعهم زي ما هو، أنا وواحد تاني بس اللي مجموعنا زاد \r\nوالباقيين اتخسف بيهم الأرض، وهندسة نزلت سنتنا 3 درجات % كاملين في \r\nالتنسيق!</p><p class=\"guid-tagged\" title=\"7be977c2-67cf-4f45-8230-55082c7188c4\">جبت في تالتة 94.6 % ليصبح مجموعي الكلي 92.2 % تقريبا \r\nوألحق هندسة الفيوم، ويالسخرية البتاع أقابل واحد من اللي كانوا جايبين 98 \r\nوبيتريقوا عليّ في \"خدمة اجتماعية الفيوم\" اللهم إني أشهدك أنني لم أشمت به\r\n ولن أفعل!!!</p><p class=\"guid-tagged\" title=\"00f1ced7-88d6-47a4-9bde-a6a14069f572\">التيرم الأول في هندسة (4 امتياز، تلاتة جيد جدا، \r\nواحدة مقبول)، التيرم التاني كانت وفاة والدي الله يرحمه فشلت مادة للأسف، \r\nبس لما عديتها كان تقديري الكلي (جيد جدا)..</p><p class=\"guid-tagged\" title=\"c67e5ac9-20dd-4269-b34e-7b0991e6e153\">حولت هندسة القاهرة \r\nبشبه معجزة، وحاولت أدخل قسم من الاتنين اللي داخل علشانهم الكلية أساسا، \r\nعمارة أو حاسبات، ولأن حاسبات كان خارج متناول اليد انتظمت في عمارة وحضرت \r\nبالفعل شهر كامل و ....</p><p class=\"guid-tagged\" title=\"46fb7a4c-f65d-47d6-ac46-653ea3c8be60\">ولقيتهم بيقولوا لي نتيجة تنسيقك لسة طالعة واختر مما بين الأقسام :</p><p class=\"guid-tagged\" title=\"c2e50b99-1565-4021-8004-3c6423f597c3\">(مدني – ميكانيكا – بترول – معادن – كيمياء)</p><p class=\"guid-tagged\" title=\"b02f58b2-6e56-4260-b6e5-882fe363df4d\">اخترت\r\n مدني باعتبارها أقرب حاجة لعمارة، واشتدت المشاكل والخلافات العائلية \r\n(ربنا يجازي كل اللي كانوا السبب وكل حد كانت نيته وحشة) وسقطت!</p><p class=\"guid-tagged\" title=\"10519f5e-7cdc-4061-a515-63f0904bd9f8\">كان\r\n من حقي أدخل القسم اللي عاوزه فحولت حاسبات، وبرضه للأسف سقطت كمان مرة، \r\nوبقيت بأمتحن من الخارج، و لأني كنت بدأت أشتغل ما عرفتش أنظم وقتي أوي، \r\nوحصل شوية حاجات وظروف أخرى (مش وقتها خالص دلوقتي) تم فصلي من الكلية \r\nوكانت الاختيارات المتاحة أمامي كالتالي :</p><p class=\"guid-tagged\" title=\"469cea3b-b364-4879-801b-6b6543a2f2c7\">(تجارة – آداب – خدمة \r\nاجتماعية – حقوق) والأربعة انتساب.. أنا اخترت تجارة لأسباب تتعلق بخطتي في\r\n حياتي نوعا ما، ولا زلنا في انتظار ما يخبئه لنا القدر..</p>","articles":[{"id":1283,"guid":"L9aQpc9IP7sgbCqV_r68_A","title":"لماذا أدوّن، وعن ماذا سأكتب؟","tagline":"التدوين والكتابة","published_at":"2015-04-24T16:47:37.624Z","published":true,"updated_at":"2017-02-23T05:52:51.859Z","slug":"لماذا-أدون-وعن-ماذاسأكتب","publication_slug":null,"recommendations_count":3,"comments_count":2,"pickabilities_count":0,"reading_time":2,"thumbs_srcs":[],"thumbs_srcsets":[],"user":{"id":969,"name":"احمد يوسف","published_articles_count":2,"nickname":null,"thumb_url":"https://api.manshar.com/media/W1siZiIsIjIwMTUvMDQvMjQvMTYvMDgvMTUvMjQ1LzExMTI4ODI5XzgwODY3ODMxMjU0MjMwNV84NzgzNTMxODYyMzQ2MDQ3OTg1X28uanBnIl0sWyJwIiwidGh1bWIiLCI0MDB4NDAwIyJdXQ/11128829_808678312542305_8783531862346047985_o.jpg","followed_by_current_user":null,"follows_current_user":null,"current_user_pickability":null},"publication":null,"followed_by_current_user":null,"current_user_pickability":null,"topic":{"id":60,"title":"فكر","category":{"id":6,"color":"#aa1133"}}}],"user":{"id":768,"name":"مُصْعَب إِبْرَاهِيم","published_articles_count":13,"nickname":"mos3abof","bio":"وَضَعُوهُ عِنْدَ مُفْتَرَقِ طَرِيقَيْنِ وَخَيَّرُوْه، شَقَّ طَرِيقَاً جَدِيْداً في المُنْتَصَفِ وَقَالَ لَهُمْ : \"لَمْ أَعْتَدِ الطُّرَقَ مُمَهَّدَةً\".","created_at":"2015-03-24T10:12:30.952Z","admin":false,"editor":false,"comments_count":5,"recommendations_count":3,"followers_count":40,"following_users_count":0,"created_nickname_at":"2017-08-01T14:22:26.569Z","pickabilities_count":1,"avatar_url":"https://api.manshar.com/media/W1siZiIsIjIwMTYvMDgvMTEvMTEvNTQvMDMvNjI4L3Bob3RvLmpwZyJdXQ/photo.jpg","thumb_url":"https://api.manshar.com/media/W1siZiIsIjIwMTYvMDgvMTEvMTEvNTQvMDMvNjI4L3Bob3RvLmpwZyJdLFsicCIsInRodW1iIiwiNDAweDQwMCMiXV0/photo.jpg","followed_by_current_user":null,"follows_current_user":null,"current_user_pickability":null,"profiles":{"twitter":{"uid":"610343","provider":"twitter","nickname":"mos3abof"},"gplus":{"uid":"103548894461701347059","provider":"gplus","nickname":null},"facebook":{"uid":"10155177148376047","provider":"facebook","nickname":"mos3"}},"cover_url":"https://api.manshar.com/media/W1siZiIsIjIwMTYvMDgvMTEvMTEvNTQvMDMvNjI4L3Bob3RvLmpwZyJdLFsicCIsInRodW1iIiwiMTkwMHgxMjAwIyJdXQ/photo.jpg"},"publication":null,"topic":{"id":33,"title":"تجارب حياتية","articles_count":52,"followers_count":34,"pickabilities_count":1,"created_at":"2015-02-21T23:57:53.762Z","updated_at":"2015-02-21T23:57:53.762Z","category":{"id":5,"title":"سياسة ومجتمع","color":"#009688","icon_cssclass":"fa-group","created_at":"2015-02-02T04:49:37.980Z","updated_at":"2015-02-25T02:35:26.709Z","articles_count":1342,"topics_count":222,"description":"كل شيء عن السياسة والمجتمع","followers_count":9,"original_image_url":"https://api.manshar.com/media/W1siZiIsIjIwMTUvMDIvMDIvMDQvNDkvMzcvMTIyL2xhbnRlcm5fMTYzOTE0XzEyODAuanBnIl1d","followed_by_current_user":null,"image_thumb_url":"https://api.manshar.com/media/W1siZiIsIjIwMTUvMDIvMDIvMDQvNDkvMzcvMTIyL2xhbnRlcm5fMTYzOTE0XzEyODAuanBnIl0sWyJwIiwidGh1bWIiLCI4MHg4MCMiXV0","icon_url":null},"followed_by_current_user":null},"followed_by_current_user":null,"current_user_pickability":null,"tags":[{"id":31,"title":"تجارب حياتية","slug":"تجارب-حياتية","articles_count":0,"followers_count":1,"pickabilities_count":0,"followed_by_current_user":null,"current_user_pickability":null}]}